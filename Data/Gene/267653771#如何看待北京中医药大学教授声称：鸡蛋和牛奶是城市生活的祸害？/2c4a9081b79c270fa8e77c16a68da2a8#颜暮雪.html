<meta name="referrer" content="no-referrer" />
<meta charset="utf-8" />
<p>
	某 生物学大水坑各位讲得差不多了，我就不讲了。我来讲一下牛奶祸害论在中医方面有多扯。
</p>
<p>
	牛乳甘平。功同人乳,而无饮食之毒、 七情之火【注意这句话】。善治血枯便燥,反胃噎膈,老年火盛者宜之。水牛乳良。小儿失乳者,牛、 羊乳皆可代也。by《随息居饮食谱》
</p>
<p>
	牛乳，微寒。主补虚羸，止渴，下气。牛为佳，不用新被饮竟者。by《本草经集注·虫兽部·上品》【 上药一百二十种为君,主养命以应天,无毒,多服久服不伤人。朋友，多服久服不伤人，请问祸害在哪里】
</p>
<p>
	牛乳、羊乳实为补润【隐居先生：“每天一杯奶，强壮中国人”】，故北人皆多肥健。by《本草经集注·虫兽部·上品》
</p>
<p>
	黄牛乳，生服利人，下热气，润肌止渴；和蒜煎三、五沸食之，主冷气，痃癖，羸瘦。by《本草拾遗》
</p>
<p>
	牛乳汁∶味甘、微寒、无毒。补虚羸、止渴。入生姜、葱白，止小儿吐乳。补劳。by《千金食治》
</p>
<p>
	牛乳,患热风人宜服之。患冷气人不宜服之by《食疗本草》
</p>
<p>
	牛乳，甘，微寒，无毒。润肠胃，解热毒，补虚劳。治反胃噎膈。补人各脏腑。by《本草易读》
</p>
<p>
	牛乳滋润补液，宜于血少无痰之证。惟性温而腻，若有痰火者，反能助痰滞膈而增病也。用者察之。人乳亦然。诸滋腻药无不然也。by《重庆堂随笔》
</p>
<p>
	治反胃热哕，补益劳损，润大肠，治气痢，除疸黄，老人煮粥甚宜by《本草纲目》
</p>
<p>
	微寒。补虚羸，止渴。《蜀本》云∶味甘，无毒。日华子云∶黄牛乳、髓，冷。润皮肤，养心肺，解热毒疾。by《增广和剂局方药性总论》
</p>
<p>
	黄牛乳，生服利人，下热气，冷补，润肤，止渴。和酥煎三、五沸食之，去冷气癖，羸瘦。凡服乳，必煮一、二沸，停冷啜之，热食即壅。不欲顿服，欲得渐消。与酸物相反，令人腹中结症。凡以乳及溺屎去病，黑牛胜黄牛。食疗患冷气人不宜服之。乌牛乳酪，寒。主热毒，止渴，除胸中热。圣惠方∶主小儿烦热哕方∶以牛乳二合，姜汁一合，银器中慢火煎过五、六沸，一岁儿饮半合，量儿大小加减服之。孙真人合生鱼食作瘕。食医心镜主消渴，口干。牛乳微寒，补虚羸。广利方∶消渴，心脾中热，下焦虚冷，小便多，渐羸瘦。生牛、羊乳。渴即饮之三、四合。by《证类本草》
</p>
<p>
	牛乳清肺润肠，退热止渴，疗黄疸。by《玉楸药解》
</p>
<p>
	牛乳，味甘微寒。润肠胃，解热毒，补虚劳，治反胃噎膈。南臬司多患噤口痢，粒米不进，郑奠一令服牛乳，久之亦瘥by《本草备要》
</p>
<p>
	【基原】为牛科动物黄牛或水牛的乳汁。【性味归经】甘，平。入心、肺经。【功效】补虚损，益肺胃，生津润肠。【应用】1．大病后不足，万病虚劳：黄牛乳一升，以水四升，煎取一升，如人饥，稍稍饮之，不得过多。(《千金要方》)2．反胃：牛乳一盏，韭菜汁60g，用生姜汁15g，和匀温服。(《丹溪心法》)by《中医饮食营养学》
</p>
<p>
	牛乳味甘微寒。润肠胃，解热毒，补虚，．治反胃噎膈。得韭汁姜汁陈酒佳。by《本草撮要》
</p>
